La ciclabile della Valchiavenna è un percorso di fondovalle che parte dalla Val Bregaglia, nel punto di confine tra Italia e Svizzera. In questo tratto è possibile cogliere i segni della contaminazione di questi due territori così diversi per cultura, ma che si influenzano reciprocamente, respirando un’atmosfera mitteleuropea. Scendendo lungo la ciclabile si incontra il piccolo borgo di Piuro e i suoi scavi archeologici, le cascate dell' Acquafraggia e il suggestivo Palazzo Vertemate Franchi…imperdibile! Non mancano le soste appetitose grazie ad una cultura enogastronomica tutta da assaporare. Potrete scegliere l’atmosfera del tipico Crotto valchiavennasco, provando l’esperienza di una cena in queste grotte naturali in cui spira un misterioso vento chiamato “Sorel” o uno dei ristoranti più tipici di questa magnifica valle.
La realizzazione del sentiero è stata resa possibile grazie agli interventi della Comunità Montana della Valchiavenna che ha investito nella realizzazione e nella manutenzione del tracciato.
La Valchiavenna è situata nella parte più settentrionale della Lombardia e fa parte del versante interno delle Alpi centrali.
Chiavenna è la cittadina principale, che per la sua posizione strategica ha sempre avuto, almeno fino alla fine del XIX secolo, una notevole importanza geografica ed economica.
Antiche facciate con dipinti di grande fascino e portali in pietra ollàre, decorati con motivi floreali e geometrici, sono gli elementi che caratterizzano l'affascinante centro storico della cittadina che si affaccia sul fiume Mera.
Un centro storico, risalente al XVI secolo, già circondato da mura sforzesche, in parte ancora visibili, testimonianza di quanto Chiavenna sia stata ricca e importante al tempo dei grandi traffici con il centro Europa.

Totale km --> 33km
Difficolta' --> 1 su 4
Pendenza Media --> 5%
Periodo --> tutto l'anno
Terreno --> asfalt
Panorama --> 3 su 4